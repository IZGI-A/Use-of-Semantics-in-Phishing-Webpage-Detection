WAT IS RONDJE WIJK AAN ZEE?
Rondje Wijk aan Zee is een wandelroute door het landschap dat Wijk aan Zee omringt. De wandeling biedt een bijzondere kijk op het verleden van het kustdorp. De route voert deels door hoge duinen over zandpaden.
Wandelaars die deelnemen aan het rondje Wijk aan Zee worden gestuurd en geïnformeerd middels bewegwijzering langs de routes.
Sinds 2013 is er ook een tweede wandeling uitgestippeld door de dorpskern. Deze route is toegankelijk voor mensen die minder goed ter been zijn en graag onze kustplaats ontdekken.
Digitaal
Op 1 mei 2020 is Rondje Wijk aan Zee verder digitaal gegaan. Door de maatregelen rondom het Coronavirus stonden de gidsen van Rondje Wijk aan Zee langs de kant. Om de mensen toch te kunnen blijven rondleiden is er een web-app ontwikkeld. Deze app, die niet gedownload hoeft te worden, voert de wandelaars langs de bunkers van de Atlantikwall en langs plekken waar persoonlijke verhalen te vertellen zijn. De mensen kunnen nu, eventueel met oordopjes in, de verhalen beluisteren terwijl ze in eigen tempo wandelen door Wijk aan Zee.
Klik hier om bij de app te komen.
Groepswandelingen
Daarnaast verzorgt Rondje Wijk aan Zee wandelingen voor groepen op aanvraag. Deze wandelingen zijn bedoeld voor zowel bedrijven en instanties, alsook families of vriendengroepen. U heeft keuze uit een wandeling door bos en duin, of door het dorp. Daarnaast heeft u de mogelijkheid om één of meerdere bunkers te bezoeken. Ook kan er een totaalpakket worden aangevraagd waarbij u een combinatie krijgt van een wandeling, bunkerbezoek en een presentatie over de Atlantikwall. Als u geïnteresseerd bent in een groepswandeling kunt u hier een aanvraagformulier invullen.
Klik hier om meer video’s te bekijken op ons YouTube kanaal.