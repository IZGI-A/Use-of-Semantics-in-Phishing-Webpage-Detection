L'agricoltura firmata Edagricole, dal 1937
Il marchio Edagricole, nato nel 1937 per contraddistinguere la produzione della prima casa editrice italiana interamente dedicata al settore agricolo, è oggi marchio leader nell’informazione del settore agroalimentare, di proprietà della società New Business Media del Gruppo Tecniche Nuove di Milano.
Alle riviste, diffuse a pagamento sia in abbonamento postale sia in versione digitale, si affianca un catalogo libri di oltre 300 titoli, nel quale si possono trovare sia volumi che approfondiscono le tematiche agronomiche, veterinarie, agroalimentari e paesaggistiche dal punto di vista tecnico e legislativo per un target di studiosi ed universitari, sia libri di taglio tecnico-pratico rivolti a chiunque operi, a qualsiasi livello, anche hobbistico, nell’ambito dell’agricoltura e di tematiche affini (giardinaggio, food).
Ogni rivista è anche un sito web costantemente aggiornato con news ed approfondimenti verticali e una porta di accesso ai servizi messi a disposizione gratuitamente per gli utenti abbonati.
Da anni Edagricole è inoltre fortemente impegnata nell’ambito della formazione agli imprenditori agricoli e ai tecnici mediante il progetto Nova Agricoltura, che valorizza dell’innovazione sostenibile in agricoltura, e una intensa attività di convegnistica in tutti i settori dell’agricoltura moderna.