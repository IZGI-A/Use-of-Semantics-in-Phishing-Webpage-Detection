Sinds de oprichting van onze schrijnwerkerij in 1996, zijn we uitgegroeid tot een jong en dynamisch familiebedrijf. Wij zijn in heel Leuven en elders in Vlaams-Brabant gekend om ons maatwerk in binnendeuren en maatkasten, CNC zaag- en freeswerken en het bewerken van volkern. Zowel particulieren als professionals kunnen bij ons terecht voor maatwerk en binnendeuren.
Een (h)echt familiebedrijf
Schrijnwerkerij Vanderwegen werd opgericht door Guy Vanderwegen en zijn partner. Meneer Vanderwegen is gepassioneerd schrijnwerker en zelfwerkend zaakvoerder. Dochter Gwen Vanderwegen is interieur- en meubeldesigner. Zij zal u steeds met het nodige enthousiasme advies geven en uw plannen uitwerken. Zo ontwerpt ze in overleg met u uw gewenste meubels. Uiteraard kunt u ook met een eigen schets of tekening van een architect bij ons aankloppen voor de realisatie van uw project op maat.
Schrijnwerkerij Vanderwegen voert uw project van ontwerp tot uitvoering eigenhandig uit. We realiseren maatkasten van klassiek tot modern en verzorgen uw zaag- en freeswerk op CNC van winkel tot keuken en badkamer.
Buitengewoon in binnendeuren
We zijn gespecialiseerd in binnendeuren in alle stijlen. Dankzij ons jarenlang vakmanschap en de precisie van ons computergestuurd machinepark kunnen we uw binnendeuren volledig op maat realiseren.
De kracht van Schrijnwerkerij Vanderwegen
Ons familiebedrijf slaagt erin om de jarenlange ervaring en passie voor de stiel naadloos te combineren met innovatieve technieken en toekomstgerichte oplossingen tot een sterk staaltje vakmanschap in hoogstaand maatwerk.
Uitgebreid machinepark
Focus op kwaliteit
Oog voor detail en maatwerk
Duurzaam en hoogwaardig materiaal
Actief in heel regio Leuven / Vlaams-Brabant
3D visualisaties om u een beeld te kunnen vormen van het eindresultaat
Toepassingen bij particulieren en ondernemingen
Kennis en jarenlange ervaring rond het bewerken van volkern