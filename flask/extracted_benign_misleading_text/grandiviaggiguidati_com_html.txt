Dal 10 al 22 Febbraio 2020
Accompagnatore dall’Italia
Tra la magica atmosfera della Baia di Halong, la navigazione sul fiume Mekong tra Cau Doc e Phnon Phen e la Meraviglia degli antichi Templi di Angkor
Visitare il Vietnam è coinvolgente, un’esperienza intensa a contatto con un popolo dalle qualità eccezionali. È difficile restare indifferenti di fronte all’orgoglio ed al genuino calore di questa gente sopravvissuta a mille anni di ingerenze straniere, invasioni e saccheggi, colonialismo e guerre imposte ma, mai come ora, proiettati con entusiasmo verso il futuro.
La ricchezza della cultura di questo popolo, le radici profonde delle sue tradizioni e la bellezza mai scontata dei suoi paesaggi. Fra le montagne quasi inaccessibili del nord, sede naturale di molteplici minoranze etniche, lo spettacolo delle magnifiche guglie calcaree che sorgono dalla baia di Halong vi lascerà sbalorditi; le città dove, tra il fascino delle vestigia imperiali, stordisce il caos del traffico moderno; fra gli immutati e lenti ritmi dei canali e delle rive dei grandi fiumi, il VietNam vi offre una varietà di sensazioni e una miriade di immagini mozzafiato.
La Cambogia è conosciuta soprattutto per l’immensa città-tempio di Angkor, l’antica capitale fondata nel IX secolo dal principe javanese Jayavarman a glorificazione del neo regno Khmer, Kambuja. Angkor è tra i più straordinari esempi al mondo di architettura indo-buddista, capace di dare concreta e magnificente forma alla complessa cosmologia religiosa di origine indiana. È molto più di un sito archeologico: sebbene decaduti dal ruolo politico nella metà del XV secolo, questi monumenti, patrimonio dell’umanità, sono ancora oggi luoghi di culto, abitati dalla spiritualità dei fedeli. Non c’è solo Angkor, eppure l’aura di bellezza e pace che qui, nel fulcro culturale, spirituale ed economico del Paese, si respira, può ben assurgere a scrigno dell’animo della Cambogia.
Un passato di durissima lotta, anche nell’età dell’oro, contro le invasioni, e una storia recente tormentata dal colonialismo, da una dittatura sanguinaria e una logorante guerra civile, eppure a contatto con il popolo cambogiano questo pesante e cupo retaggio sembra appartenere ad un mondo lontanissimo: i volti khmer parlano di rispetto e umiltà, accompagnati da un generoso disarmante sorriso.
Il Paese viaggia veloce verso la modernità, ma conserva un carattere antico, la cui natura resta da svelare. Fatalismo, buddismo, diplomatico neutralismo, genuina mitezza o indolenza
1° giorno
Partenza dall’Italia per Hanoi via Bangkok. Ritrovo all’aeroporto di Roma Fiumicino. Imbarco sul volo Thay per Bangkong. Cambio di aeromobile e proseguimento per Hanoi.