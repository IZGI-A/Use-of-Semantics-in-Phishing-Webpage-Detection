سیستم تلویزیون هتلی (IPTV)چیست ؟
سیستم تلویزیون هتلی(IPTV) مخفف Internet Protocol Television یا درواقع تلویزیونی است که با استفاده از پروتکل IP ارسال می شود.
با پیشرفت روزافزون تکنولوژی های تصویری دیجیتال و رشد تکنولوژی های فشرده سازی از یک طرف و رشد و گسترده شدن سرویس ها و
خدمات IT قابل ارائه به کاربران روی بستر IP، به تدریج ایده استفاده از بستر IP برای ارسال تصاویر ویدیویی شکل گرفت. این مساله در کنار نیاز
روزافزون کاربران به دریافت سرویس های TriplePlay شامل تلویزیون، تلفن و اینترنت روی یک بستر واحد، به رشد هر چه بیشتر
این صنعت کمک کرد تا جایی که امروزه، بسیاری از کشورهای دنیا، سرویس های تلویزیونی، تلفن و VoIP، اینترنت و سایر خدمات اطلاعاتی
را از روی یک بستر IP مشترک به کاربران خود ارائه می دهند. به این ترتیب، مفهوم تلویزیون در دنیا در حال تغییر است. دیگر نمی توان
تلویزیون را صرفا پخش کننده برنامه هایی دانست که یک یا چند شبکه تلویزیونی در حال پخش هستند. بلکه کاربران نقش گسترده و فعالی را در
انتخاب آن چه که برای آن ها پخش می شود دارند. کاربران می توانند زمان پخش برنامه ها را به دلخواه خود تغییر دهند، فیلم مورد نظر خود
را در هر ساعت از شبانه روز پخش کنند، به موسیقی دلخواه خود گوش دهند، در ضمن تماشای تلویزیون از جستجو در اینترنت لذت ببرند
یا سفارش خرید خود را برای سوپرمارکت محل ارسال کنند.به این ترتیب IPTV را می توان تلفیقی از دو صنعت IT و تلویزیون دانست.
تلفیقی که می تواند با ارائه خدمات جذاب برای مشتریان، هر دو این صنایع را رشد داده و متحول کند.