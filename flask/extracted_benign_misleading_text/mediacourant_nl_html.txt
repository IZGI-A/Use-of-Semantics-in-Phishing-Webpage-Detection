Geplaatst op Wed 23 Oct 2019 om 14:55
Art Rooijakkers is niet van plan om in 2020 opnieuw een zomerse talkshow te maken op de late avond van RTL 4. Dat heeft hij vanmorgen verteld aan dj Koen Hansen op 100% NL. Zomer met Art was afgelopen zomer een behoorlijk tv-gedrocht met bijpassende kijkcijfers. Van zoiets moet je natuurlijk geen vervolg willen. “Een nieuw zomerprogramma? Nee, ik heb dat afgelopen zomer met plezier gedaan maar ik denk niet dat er een nieuw seizoen in zit”, aldus de presentator. Lees verder »
Geplaatst door Mediacourant in RTL | 9 reacties »
Geplaatst op Wed 23 Oct 2019 om 14:50
Erik van der Hoff stapt na 24 jaar op als creatief directeur van het succesvolle tv-productiebedrijf BlazHoffski, dat hij in 1996 samen met zijn compagnon Dan Blazer heeft opgericht. Hij is toe aan een nieuwe uitdaging. Dat heeft het bedrijf laten weten. BlazHoffski is bekend van programma’s als Toren C, Hello Goodbye, Verborgen Verleden, Sluipschutters, Keuringsdienst van Waarde, Foute Vrienden, The Big Escape, Het Geheime Dagboek van Hendrik Groen, vooral NPO-titels dus. Lees verder »
Geplaatst door Mediacourant in Overige | 4 reacties »
Geplaatst op Wed 23 Oct 2019 om 14:00
Cindy Pielstroom was jarenlang een opvallende tv-verschijning dankzij haar pittige voorkomen en haar kleurrijke kapsels, maar ze verdween vijftien jaar geleden vrij geruisloos van het scherm. Inmiddels is ze bijna 50 en werkt ze – al sinds 1999 – als creatief directeur van het evenementenbureau Connecting People. Mist ze Hilversum wel eens? “Soms. Het is een eenvoudig leven; je doet je dingetje en je krijgt er goed voor betaald. Tot je ouder wordt en je interesse verschuift“, zegt ze in het AD. Lees verder »
Geplaatst door Mediacourant in NPO | 9 reacties »
Geplaatst op Wed 23 Oct 2019 om 13:15
Cornald Maas denkt dat de mensen die achter het stuur zitten bij de organisatie van het Eurovisie Songfestival in Nederland best een beetje balen van de overstap van Eva Jinek naar RTL 4. Dat geeft hij aan in de VARAgids. Maas sprak eerder al de verwachting uit dat het Songfestival-team graag in zee zou gaan met Jinek, maar per januari is ze niet langer een ‘publiek’ gezicht. Daar de NPO de presentatie van het liedjesfestijn niet extern wil uitbesteden, is Jinek geen optie meer. Lees verder »
Geplaatst door Mediacourant in KRO, NCRV | 15 reacties »
Geplaatst op Wed 23 Oct 2019 om 12:30
Voor Maastricht én voor veel landgenoten was het in augustus flink balen toen de NPO koos voor Rotterdam als gaststad van het Eurovisie Songfestival. Het is nou niet bepaald de meest pittoreske stad van het land, terwijl Maastricht wél alle charme in huis heeft. Helaas hebben ze in Limburg geen equivalent van Ahoy en is daarom gekozen voor de eeuwige Randstad. Albert Verlinde, die in de strijd om het Songfestival naar voren werd geschoven als MECC-voorzitter, heeft gemengde gevoelens. Lees verder »
Geplaatst door Mediacourant in NPO | 16 reacties »
Geplaatst op Wed 23 Oct 2019 om 11:30
Het is niet duidelijk of de talkshow van Jeroen Pauw na het huidige seizoen terugkeert op de late avond van NPO 1. Het is ‘nog onderwerp van discussie’. Dat schrijft het AD op basis van insiders. De late avond van NPO 1 staat onder druk nu Eva Jinek heeft besloten om over te stappen naar RTL 4. Ze deelde een redactie met Pauw, maar een deel daarvan verhuist mee. De talkshowhost sprak eerder al zijn zorgen uit over een mogelijke kaalslag op de redactie en de gevolgen ervan. Lees verder »
Geplaatst door Mediacourant in NPO | 58 reacties »
Geplaatst op Wed 23 Oct 2019 om 11:00
Eric de Munck is sinds de lente van 2018 een bekend tv-gezicht: als entertainmentdeskundige verschijnt hij regelmatig aan de desk van RTL Boulevard. Wat veel kijkers tot voor kort niet konden vermoeden, is dat hij regelmatig kampt met depressies en zelfmoordgedachten. Hij is daar sinds kort pijnlijk openhartig over op zijn weblog. Gisteren kwam zijn donkere kant voor het eerst ter sprake aan de desk van de showrubriek op RTL 4, toen het over de overleden dj Avicii ging. Lees verder »
Geplaatst door Mediacourant in RTL | 12 reacties »
Geplaatst op Wed 23 Oct 2019 om 10:30
De kijkcijfers van de datingshow met Iris Hond op Net5 zijn gisterenavond onveranderd laag gebleven. Er keken slechts 157.000 mensen (2,9 procent) naar het programma. Dat blijkt uit cijfers van Stichting KijkOnderzoek. Hond was vorige week groot in het nieuws, omdat weekblad Privé onthulde dat ze een affaire heeft gehad met Marco Borsato. Privé-baas Evert Santegoeds rekende op stijgende kijkcijfers voor Iris en de 12 dates. “Wedden dat dat er nu een stuk meer zijn.” Lees verder »
Geplaatst door Mediacourant in SBS | 37 reacties »
Geplaatst op Wed 23 Oct 2019 om 10:00
Martien Meiland heeft geen contact meer met Caroline van Eeden, die anderhalf seizoen lang te zien was als huisvriendin in de SBS 6-hit Chateau Meiland. Dat zegt de realityster in gesprek met weekblad Privé. Caroline is vrij plotseling vertrokken uit het programma. Ze werd zelfs teruggevlogen om er voor het oog van de camera een tv-waardig einde aan te breien. Er zou geruzied zijn over geld, maar Martien ontkende in alle toonaarden dat er bonje was. Er lijkt echter toch meer aan de hand te zijn. Lees verder »
Geplaatst door Mediacourant in SBS | 27 reacties »
Geplaatst op Wed 23 Oct 2019 om 9:30
Het is een kwestie van tijd voordat ook Selma van Dijk er alsnog uitvliegt als presentatrice van Hart van Nederland. Dat werd gisterenavond gesuggereerd aan de talkshowtafel van Beau van Erven Dorens. Beau sprak in zijn programma met de ontslagen Hart-ster Gallyon van Vessem. Haar naam én die van Selma werden al geruime tijd in verband gebracht met ontslaggeruchten, maar uiteindelijk werd alleen Gallyon de laan uitgestuurd. Het ontslag van Selma volgt mogelijk nog. Lees verder »
Geplaatst door Mediacourant in SBS | 45 reacties »
Geplaatst op Wed 23 Oct 2019 om 8:30
Gallyon van Vessem zat gisterenavond, een dag na haar laatste Hart van Nederland, goedgemutst aan tafel in de talkshow van Beau van Erven Dorens. De presentator had haar samen met Angela de Jong uitgenodigd om te praten over de vermeende leeftijdsdiscriminatie bij het Talpa Network van John de Mol. Ze besloot niet om met modder te gooien, maar wees Beau er wel fijntjes op dat hij De Mol niet terecht wees toen ze vorige maand samen te gast waren in DWDD. Lees verder »
Geplaatst door Mediacourant in RTL, SBS | 67 reacties »
Geplaatst op Wed 23 Oct 2019 om 8:15
Renze Klamer maakt flinke stappen bij de publieke omroep. Na zeven maanden de dagelijkse talkshow Na Het Nieuws te hebben gepresenteerd op themakanaal NPO 1 Extra, krijgt hij nu een wekelijke talkshow op vlaggenschip NPO 1. Dat heeft hij gisterenavond onthuld in RTL Boulevard. Het gaat om een heuse late-lateshow, zoals Paul de Leeuw die in 2017 had met Lekker Laat. Klamer is vanaf het voorjaar elke vrijdagavond te zien ná de late talkshow en het late NOS Journaal. Lees verder »
Geplaatst door Mediacourant in NPO | 9 reacties »
Geplaatst op Wed 23 Oct 2019 om 7:55
De kijkcijfers van dinsdag 22 oktober 2019 (SKO)
De seizoensafsluiter van Sterren op het Doek, met daarin Lee Towers als gast, trok dinsdagavond 856.000 kijkers (16 procent) naar NPO 2. Daarmee is het de op twee na meest bekeken aflevering van het seizoen geworden. Dat blijkt uit cijfers van Stichting KijkOnderzoek. Het afgelopen, elfde seizoen van Sterren op het Doek was het eerst seizoen met met Özcan Akyol als presentator. Hij heeft het niet alleen uitstekend gedaan, maar ook week na week uitstekende kijkcijfers neergezet. Lees verder »
Geplaatst door Mediacourant in Kijkcijfers | 44 reacties »
Geplaatst op Tue 22 Oct 2019 om 16:30
De dag nadat Gallyon van Vessem haar laatste Hart van Nederland presenteerde omdat John de Mol haar te oud vindt, duikt ze op bij concurrent RTL 4. Ze zit vanavond samen met Angela de Jong, die de mediamiljardair een seksist vindt, in de talkshow van Beau van Erven Dorens. “Bij ons praat Gallyon van Vessem voor het eerst over haar gedwongen ontslag samen met tv-recensent Angela de Jong, die er een boze column over schreef“, aldus de redactie van Beau. Lees verder »
Geplaatst door Mediacourant in RTL, SBS | 73 reacties »
Geplaatst op Tue 22 Oct 2019 om 16:15
De NOS blijft dé schaatsomroep van Nederland. Directeur Gerard Timmer heeft de samenwerking met de Internationale Schaatsunie verlengd tot het seizoen 2022/2023, waardoor al het internationale schaatsen ook de komende vier jaar in huis blijft. “De overeenkomst omvat de live-rechten voor alle Europese- en Wereldkampioenschappen langebaanschaatsen en shorttrack, alle wereldbekerwedstrijden in die disciplines, plus de samenvattingsrechten van de EK en WK kunstrijden.” Lees verder »
Geplaatst door Mediacourant in NOS | 21 reacties »
Geplaatst op Tue 22 Oct 2019 om 15:35
De tijden dat Radio 538 vanzelfsprekend de marktleider onder de radiozenders was is voorgoed voorbij. In de algemene doelgroep met de zender nu al geruime tijd NPO Radio 2 voor laten gaan en in de commerciële doelgroep 20 tot 49 jaar is Qmusic nu vrijwel net zo groot. Radio 538 komt in deze doelgroep uit op 15,9 procent marktaandeel, terwijl Qmusic 15,8 procent noteert. “Deze afstand was nog nooit eerder zo klein“, laat een woordvoerder van Q weten in een persbericht. Lees verder »
Geplaatst door Mediacourant in Radio | 37 reacties »
Geplaatst op Tue 22 Oct 2019 om 15:05
Özcan Akyol sluit zijn eerste, achtdelige reeks van Sterren op het Doek vanavond af met niemand minder dan Lee Towers en dat is geen toeval. Dat laat de presentator weten in een bericht op Instagram. De afgelopen weken was Sterren op het Doek een groot succes op de maandagavond van NPO 2, maar vanavond komt de reeks alweer ten einde. “De grote finale van Sterren op het Doek. Het is geen toeval dat ik de reeks met Lee Towers wilde afsluiten. Echt een geweldige man.” Lees verder »
Geplaatst door Mediacourant in Omroep MAX | 24 reacties »
Geplaatst op Tue 22 Oct 2019 om 14:00
Over dik een half jaar vindt in Rotterdam het Eurovisie Songfestival plaats en de voorbereidingen zijn vanzelfsprekend al in volle gang. Projectleider Sietse Bakker houdt rekening met alle aspecten en dus ook met de honderden journalisten die elk jaar op het liedjesfestijn af komen. Hij wil het hen naar de zin maken en vraagt hen daarom op Twitter, in het Nederlands én het Engels: “Kom je naar Rotterdam voor het Eurovisie Songfestival als pers? Vraag: Wat verwacht jij van het perscentrum?” Lees verder »
Geplaatst door Mediacourant in AVRO, TROS | 18 reacties »
Geplaatst op Tue 22 Oct 2019 om 13:15
Wilfred Genee is van plan om zijn contract bij Radio Veronica te verlengen. Zijn huidige contract loopt tot de kerst, maar ook na de feestdagen gaat hij graag verder met de middagshow. Dat heeft hij gisteren telefonisch laten weten in zijn eigen radioshow, waarin hij werd vervangen door Jan Joost van Gangelen. Genee heeft tot woensdag radiovrij genomen, en dat terwijl de radio-VI gisteren zijn 200ste aflevering vierde. “Niet te geloven. Als ik het geweten had, had ik er gezeten hoor.” Lees verder »
Geplaatst door Mediacourant in Radio, Talpa | 24 reacties »
Geplaatst op Tue 22 Oct 2019 om 12:30
Jeroen Pauw vindt de kijkcijfers fan zijn talkshow alleen belangrijk vanwege het effect op zijn gastenlijst. Dat zegt de BNNVARA-ster in de Weekend. Een talkshow met hoge kijkcijfers krijgt makkelijker goede gasten dan een talkshow met lage kijkcijfers. “Kijkcijfers zijn voor ons en voor alle talkshows in die zin van belang dat de gasten er naar kijken. Als mensen een boek willen verkopen, een plaat, een mening of wat dan ook, dan houden ze toch in de gaten: welk publiek bereik ik?” Lees verder »
Geplaatst door Mediacourant in BNN, VARA | 30 reacties »
Geplaatst op Tue 22 Oct 2019 om 11:45
John de Mol wil nadrukkelijk niet meer alleen de man van de traditionele tv zijn. Hij zet zijn Talpa Network neer als een modern, multimediaal bedrijf met een sterke focus op online. Maar dat is dan wel een bedrijf met een buitengewoon treurige app, vindt Jacob de Vries, de manager online content van NPO Radio 1. De KIJK-app van Talpa krijgt al tijden bakken met kritiek, maar na de laatste update regent het klachten in de app stores. En De Vries sluit zich aan bij al die horrorrecensies. Lees verder »
Geplaatst door Mediacourant in NPO, SBS | 42 reacties »
Geplaatst op Tue 22 Oct 2019 om 11:00
Er klopt niets van het verwijt van Martien Meiland dat RTL geen interesse had in zijn realityshow Chateau Meiland. Dat zegt ‘een hooggeplaatste medewerker van die zender’ in weekblad Story. Meiland stelt dat alleen SBS 6 zijn programma wilde hebben, maar dat klopt volgens deze insider niet. RTL had juist veel interesse. “Martien is jaren geleden al naar ons toegekomen met het programma en we hebben toen ‘ja’ gezegd’. De show was zelfs al in ons uitzendschema gezet.” Lees verder »
Geplaatst door Mediacourant in RTL | 51 reacties »
Geplaatst op Tue 22 Oct 2019 om 10:30
Lange tijd was televisie bijzaak voor Roy Donders: hij was fulltime bezig met zijn kledingzaak en deed de tv ernaast. Nu zijn Rojami’s failliet is, mikt hij volledig op een showcarrière. Dat geeft hij aan in de Weekend. Donders grijpt alles aan wat hem wordt aangeboden: eerst Expeditie Robinson en nu Ranking the Stars. “Het gaat nu heel goed. Ik ben een andere koers gaan varen. Ik heb een beddenlijn, ik ga een kerstballenlijn doen, en ieder weekend sta ik nog op de bühne“, vertelt hij. Lees verder »
Geplaatst door Mediacourant in RTL | 38 reacties »
Geplaatst op Tue 22 Oct 2019 om 10:00
Er vallen regelmatig verkeersboetes op de mat bij SBS 6-ster Jeroen van der Boom, maar met zijn Porsches blijft hij wel altijd onder de limiet. Dat zegt de zanger en presentator in gesprek met de Party. Van der Boom moet regelmatig een snelheidsboete overmaken, maar alleen als hij onderweg is geweest met zijn ‘gewone’ auto. Hij heeft ook een collectie Porsches. “Een bekeuring hebben de meesten van ons weleens gehad, toch? Maar ik kijk wel extra uit met mijn Porsches.” Lees verder »
Geplaatst door Mediacourant in SBS | 53 reacties »
Geplaatst op Tue 22 Oct 2019 om 9:30
Albert Verlinde is met Talpa Network in gesprek over twee nieuwe tv-formats, maar in beide gevallen gaat het niet om een talkshow. Dat gaf hij maandagavond aan in RTL Boulevard. Verlinde zit sinds het floppen van 6 Inside op de reservebank van Talpa: hij is de best betaalde SBS-ster zónder programma. Hij zal dit najaar niet meer op de buis verschijnen bij SBS 6, maar hij is wel aan het brainstormen met het Talpa-duo Marco Louwerens en Erland Galjaard. Lees verder »
Geplaatst door Mediacourant in SBS | 19 reacties »