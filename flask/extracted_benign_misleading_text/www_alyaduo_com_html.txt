Il progetto
Alya Duo
Violino e Viola
L’Alya Duo è un progetto nato nel 2018 dalla passione di Flavia e Martina per la musica da camera. Dopo aver suonato insieme in diverse occasioni, decidono di esplorare il repertorio scritto per la formazione violino e viola, scoprendo un vasto numero di opere sorprendenti e poco conosciute. Queste rientrano in un filone tradizionale maturo quanto quello per quartetto d’archi e nel quale le possibilità tecniche degli strumenti sono ampiamente esplorate.
Il nome del duo si ispira all’astronomia: Alya è il nome di una stella doppia, le cui due componenti sono di uguale magnitudine, proprio come lo sono il violino e la viola nel repertorio di duo, dove non c’è quasi mai una gerarchia tra “solista” e “accompagnatore”.
Nonostante la recente formazione dell'ensemble, il Duo ha avuto modo di distinguersi presso il XXVI International Music Competition di Cortemilia aggiudicandosi il II premio nella categoria Musica da Camera.