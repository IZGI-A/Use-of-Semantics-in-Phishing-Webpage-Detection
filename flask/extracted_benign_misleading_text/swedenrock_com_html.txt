VÄLKOMMEN TILL SWEDEN ROCK FESTIVAL, 3-6 juni 2020
Klassisk rock, hårdrock, metal och lite blues - något för alla smaker. Rent och snyggt, säkert och tryggt. Havsnära läge, mysiga grässluttningar, gott käk och riktiga toaletter. Men framför allt en riktigt skön och gemytlig stämning, som en enda stor "familj" med medlemmar från runt 60 länder. Världens bästa publik helt enkelt.
"Det har varit väldigt utvecklande och roligt!" och "Det var den bästa veckan i mitt liv!" Så sa några av deltagarna i 2019 års Sweden Rock-kollo i sin utvärdering. Och nu har vi glädjen att - i samarbete med Studiefrämjandet - avslöja att det blir ett tredje år med Sweden Rock-kollo till sommaren! Planeringen pågår för fullt, och ansökningen öppnar i januari , så håll utkik!
Eftersom några av andrahandsföretagen har påbörjat försäljning av biljetter till Sweden Rock Festival 2020, vill vi göra er uppmärksamma på att vi själva INTE har släppt några biljetter till nästa år ännu! Dessa företag förhandssäljer alltså något som ännu inte finns. Vi vill förtydliga att vi absolut inte har någon som helst form av samarbete med dessa andrahandsföretag. Vi råder er därför att inte köpa eller förhandsboka några biljetter via dem! Vi kommer inom kort att gå ut med datum för släpp av de faktiska biljetterna i alla våra kommunikationskanaler, så håll utkik!
Den 28:e upplagan av Sweden Rock Festival är över. Vi hoppas att ni har haft en grymt rolig festival, med gamla och nya vänner, mycket ös och minnesvärda musikupplevelser! Och vilket väder vi fick! Även om vi i Sweden Rock-teamet mest har jobbat, har festivalen ändå hunnit bjuda även oss på en hel del njutningsfulla stunder. Speciellt kommer vi nog att minnas alla glada besökare vid första insläppet, några riktigt bra konserter och en och annan mysig festivallunch i gassande solsken. Den nya matbyn the Smoke Pit blev en riktigt trevlig nyhet, och även det utökade soldäcket vid Staropramen kändes som en hit! Men allra gladast är vi nog ändå över den goda stämning som numera blivit ett signum för vår festival: på Sweden Rock får man vara den man är, och gammal och ung förenas på ett härligt sätt i kärleken till hårdrocken. Precis som vanligt utsattes vi i personalen också för en del prövningar under festivalens gång. Lördagen bjöd t.ex. på både åskväder och en inställd konsert... Vid
Ett STORT TACK till alla ni fantastiska besökare på Sweden Rock Festival 2019! Vilka oförglömliga dagar av musik, öl, sol, vänskap och framförallt god stämning. Ni är med år efter år och bidrar till att Sweden Rock har världens i särklass bästa festivalpublik! Ta nu hand om er när ni kör/tar er hem!
Det tunisiska bandet Myrath gjorde i eftermiddags stor succé när de spelade i Rockklassikertältet. Inte nog med att deras melodiösa, österländskt färgade metal låter fenomenalt - de bjuder dessutom på en stor show med dansare, illusionist och eldjonglörer. Efter att Behemoth tyvärr tvingats ställa in har Myrath nu med extremt kort varsel gått med på att ersätta dem och göra sin andra konsert på Sweden Rock för dagen. Vi är förstås medvetna om att Myrath är ett mindre band och spelar en helt annan typ av musik än Behemoth och vi beklagar att vi inte haft mer tid att hitta en ersättare, men Myrath gjorde verkligen en kanonspelning tidigare idag och vi kan verkligen rekommendera alla som inte såg dem att ge dem en chans.
Extremt tråkiga nyheter: flera av medlemmarna i Behemoth har fastnat på Frankfurts flygplats och hinner inte till Sweden Rock Festival ikväll. Bandet måste därför tyvärr ställa in sin konsert. Så här skriver Behemoth till Sweden Rock-publiken: "Legions of Sweden Rock - due to an error made by our airline, we have been forced to cancel tonight's show. This was an extremely important show for us; we tried to rectify the situation for the parts of our touring party affected but were met with further delays meaning we are unable to make it to the festival site in time. We will make it up to our Swedish Legions and appreciate your understanding and support!" Med så här kort varsel är det tyvärr inte möjligt att hitta en ersättare i samma genre och av samma dignitet som Behemoth. Vi jobbar ändå på att hitta en lösning för att få till en show på Rock Stage efter Ritchie Blackmore's Rainbow-konserten. Mer info kommer.
Idag lördag, på eftermiddagen, har tio personer som ätit kycklingbaguette på Rosenlunds Camping snabbt insjuknat i matförgiftning. Rosenlunds Camping ligger en knapp kilometer söder om festivalen, och det aktuella matstället är nu nerstängt. Om du har ätit kyckling/kycklingbaguette på Rosenlunds Camping och får kraftiga symptom, kan du vända dig till Röda Korsets tält på asfaltsplattan (utanför festivalentré 2). Vid lindriga symptom; vila, drick vatten och håll god handhygien. För råd och information om matförgiftning, läs mer på 1177.se
Annihilator måste tyvärr ställa in sin konsert på årets festival. Anledningen är att bandet har fått en ny deadline för sitt kommande album och behöver koncentrera sig på att färdigställa inspelningen. Annihilator kommer till Sweden Rock Festival 2020 istället. Ersättare blir svenska death metallegendarerna Unleashed, som inte spelat på Sweden Rock på tio år. Unleashed tar över Annihilators speltid på Sweden Stage, 19.15-20.30 lördagen den 8 juni. UNLEASHED (SE) Unleashed är en av "the big four" på Stockholms death metal-scen (tillsammans med Entombed, Dismember och Grave), och förblir ett av genrens mest populära och respekterade band. Mycket tack vare deras kompromisslöshet och konsekvens. Lyssna på debuten "Where no life dwells" (1991) och senaste och trettonde albumet "The hunt for White Christ" (2018) efter varandra, och du hör samma genuina death metal med vikingatema.
PILGRIMSBAREN är vår första ekologiska bar, placerad i det nya matområdet The Smoke Pit. Här serverar vi ekologisk öl på fat, nyheten Falcon Pilgrim (ofiltrerad lager), ekologisk cider, nyheten Somersby Cloudy Pear, och ekologiskt vin. Självklart har vi även flera goda alkoholfria alternativ. Ölen och cidern, är, som merparten av den övriga drycken på festivalen, producerad på Carlsberg Sveriges bryggeri i Falkenberg och på vattenanläggningen i Ramlösa. Carlsberg blev hösten 2017 det första stora bryggeriet i Sverige som är koldioxidneutralt från energiförsörjning, med 100 % grön el och biogas. Det innebär att alla produkter är koldioxidneutralt producerade utifrån energianvändingen. För första året använder vi också ett dryckesglas (i alla barer) gjort av bioplast bestående av majsstärkelse. Glasen ser ut som vanliga plastglas men är alltså helt biobaserade. Tillverkningen av dessa glas minskar växthusgasutsläpp avsevärt jämfört med tillverkning av fossila plastglas. Det här är
Idag släpper Sweden Rock-aktuelle bandet Hammerfall en ny singel med det ovanligt passande namnet "(We Make) Sweden Rock". Samtidigt kan vi avslöja att ett antal lyckliga festivalbesökare kommer att få möjlighet att både träffa bandet och sedan sjunga med dem - live på scen 8 juni! Hammerfalls sångare Joacim Cans beskriver skapandet av "(We Make) Sweden Rock" som en hyllning till svensk hårdrock, med en text som refererar till inflytelserika band och låtar. Cans lovar vidare att den nya singeln, med sina medryckande riff och melodier, kommer att bli ett stående inslag på Hammerfalls framtida spelningar. Den 16 augusti släpper Hammerfall sitt elfte studioalbum "Dominion", innehållande "(We Make) Sweden Rock" och ytterligare 11 spår. SRF-EXKLUSIV VINYL OCH TILLHÖRANDE PLEKTRUM Nu har du möjlighet att förboka ditt ex av plattan - antingen som CD, eller som vinyl i en färg exklusivt framtagen för Sweden Rock-publiken. Tillsammans med albumet (både vinyl och CD) får du som bokar genom
Our site uses cookies and other technologies to tailor your experience, for advertising purposes and to understand how you and other visitors use our site. To see a complete list of the companies that use these cookies, and other technologies and to tell us whether they can be used on your device or not, access our Cookie Consent Tool. When you proceed to access our site, we and the companies listed in the Cookie Consent Tool will use cookies and other technologies. This is further explained in our Cookie Notice.