Имплантологията е специализирана област на денталната медицина, която се занимава с възстановяването на липсващ зъб или зъби чрез поставяне на импланти. Имплантите поддържат и стабилизират костните нива в челюстта и свеждат до минимум допълнителната им загуба.
Изборът за имплантологично протезиране е от съществено значение за здравето Ви. Зъбните импланти са най-доброто решение, а в някои случаи и единственото. Клиничният етап по поставяне на импланти е сравнително кратък - продължава около 1 час.
Възстановителният период продължава между 2 до 6 месеца. В този период зъбният имплант се интегрира в костта, след което се пристъпва към поставяне на необходимата конструкция – коронка, мост или протеза.
С правилна хигиена, имплантите са трайни решения.
Оралната хирургия е неразделна част от лицево-челюстната хирургия и е свързана с всички оперативни интервенции в устната кухина. Ние в БОНЕВ ДЕНТАЛ КЛИНИК извършваме орални интервенции, от които:
Екстракция на дълбоко фрактуриран зъб
Екстракция на ретиниран и полуретиниран зъб с ламбо
Отстраняване на фрактуриран фрагмент на зъб
Пародонтална хирургия
Инцизия на абсцес
Апикална остеотомия
Цистектомия
Пластика за затваряне на комуникация със синуса
Кюретаж
Ендодонтия е специалност от денталната медицина, която е пряко свързана с патологията и лечението на зъбната пулпа (тъкан, съставена от нерви и кръвоносни съдове разположена вътре в зъба).
Заболяванията на зъбната пулпа могат да бъдат последвани от редица усложнения. Симптоми, свързани с инфекция в пулпата, могат да бъдат както чувствителност към топло и студено, така и поява на фистула или абсцес.
Каквито и да са симптомите, важно е да се проведе адекватно съпътстващо лечение. То обикновено преминава през три основни етапа - диагноза, почистване и оформяне на каналите на зъба и запечатването им. За тази цел е необходимо използването на специализирана апаратура (апекс локатор, ендомотор).
Ние в БОНЕВ ДЕНТАЛ КЛИНИК, базирайки се на дългогодишния си опит и модерната ни апаратура ,се справяме с лекота и прецизност с всички ендодонтски манипулации.
Естетичната стоматология е свързана с красивата усмивка и удовлетворението на пациентите от това. Всички сме наясно, че красивата усмивка е свързана със самочувствието и високата самооценка, което се отразява в социален аспект.
Този раздел от денталната медицина включва услуги от различен характер, в зависимост от нуждите и очакванията на пациентите. В нашата клиника мжем да предложим всички видове услуги, съгласувани с вас след предварително изготвен индивидуален план.
Работейки с най-модерните методи и материали ние ще пеобразуваме мечтаната усмивка за вас чрез следните услуги:
*Избелване на зъби в зъболекарски кабинет или в домашни условия
*Естетична обтурация (пломба)
*Порцеланови фасети
*Изцяло порцеланови корони
*Композитни възстановявания - инлей, онлей, овърлей
*Възстановяване на липсващ зъб
Ортодонтията е специалност, която се занимава с изучаването, диагностиката и лечението на неправилната захапка и неправилното разположение на зъбите. В същото време очакванията на всички, които се обръщат към специалист ортодонт, са свързани с красива усмивка и правилно подредени зъби.
Целта на ортодонтското лечение е да се постигне максимално правилна подредба на зъбите и в двете челюсти и да коригира захапката. Естествено към функционалните показания, не можем да не отбележим и естетичните, които са най-видимата част от лечението.
Важно е да се знае, че преглед при специалист ортодонт е хубаво да се направи още в ранна детска възраст и не по късно от 7-8 години. Това е важно, тъй като някои проблеми много по-лесно се отстраняват още в ранна детска възраст. Ако има други показания, детето ще бъде подготвено относно лечението, което му предстои на по-късен етап.
Ортодонтското лечение се определя след преглед при специалист, който изготвя подробен анализ и определя вида апарат подходящ за конкретния случай.
Пародонтология е специалност, която се занимава с профилактиката, диагностицирането и лечението на заболяванията свързани с тъканите поддържащи зъбите.
Всички сме чували за гингивит и парадонтит, но малцина са наясно какви са причините, симптомите и последствията.
В основа на заболяванията е натрупването на зъбна плака. В нея се установяват различни микроорганизми, които с течение на времето водят до възпаление на венците и разрушаване на пародонталните тъкани.
Обикновено в начален стадий заболяванията протичат почти незабележимо, затова много хора не обръщат внимание. Когато заболяването е в по-напреднал стадий, могат да се появят симптоми като – дискомфорт, парене, сърбеж и кървене на венците, поява на лош дъх, оголване на корена, разклащане и загуба на зъба.
Ако забележите, някой от следните симптоми е важно да не отлагате прегледа при специалист.
.
Детската стоматология е специалност, която се занимава с превенцията и профилактиката на млечните зъби. Тя обръща внимание както на тяхната структура, така и на правилното им разположение. Неправилната подредба на млечните зъби, разрушенията, които водят до преждевременното им изваждане могат да доведат до усложнения с правилния растеж на лицевите кости.
Много е важно първия преглед да стане още в ранна детска възраст. Профилактиката винаги е най-доброто решение – не трябва да чакаме първото посешение при стоматолог да е свързано с болка, страх и най- вече, когато проблемът е на лице.
При нас всеки малък пациент получава необходимото внимание и индивидуален подход, защото е важно децата да се връщат при нас с доверие и усмивка.
Нашите партньори :
Duis autem veiudolorn hendrerit vulputate velit esse molestie. consequat, vel illum dolore eu feugiat nulla facilisis at vereros accumsan etiusto dignissim: