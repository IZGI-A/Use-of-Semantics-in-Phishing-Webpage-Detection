Cos’è Imbotte®
L’Imbotte® Zanzibarr® è un elemento costruttivo prefabbricato su misura concepito per il corretto alloggiamento delle finestre da tetto, ottimizzando la fase di posa e l’efficacia in fattore illuminazione naturale, nonché la preservazione nel tempo del serramento, garantendo contestualmente una finitura ineccepibile di elevata qualità e la massima salubrità degli ambienti interni.
Lo sviluppo ha avuto origine nel 2003 da professionisti del settore per perfezionare le proprie esigenze ed offrire il massimo risultato ai propri clienti. La fabbricazione dei primi prototipi ha portato ad un riscontro oltre le aspettative e conseguentemente è stato progettato un sistema di produzione che potesse, entro breve tempo, fornire la medesima soluzione alle numerose imprese operanti inizialmente nel settore delle coperture in legno, compatibilmente con la scelta di progettisti, imprese e committenti verso i principali marchi presenti sul mercato quali Velux, Roto e Fakro.
Negli anni a seguire l’Imbotte® Zanzibarr® si è affermato nel settore edile, ampliando la gamma fino alla recente presentazione della soluzione per coperture in cemento armato, allargando la proposta ad ogni sistema costruttivo senza porre limiti e soddisfare a pieno le esigenze contemporanee di isolamento termico ed acustico, come per i modelli BBX, BDX e BFX di Velux.
Perché scegliere Imbotte®
- Adatto al montaggio su tetti in legno
- Adatto al montaggio su tetti in cemento armato
- Adatto a qualsiasi marca di finestra da tetto
- Tempo di posa in opera <10 minuti
- Ottimizzazione del cono di luce naturale
- Azione preventiva nella formazione di condensa e muffe
- Preservazione della salubrità degli ambienti
- Consegna entro 3 giorni lavorativi dall’ordine
- Costi contenuti rispetto a tradizionali alternative
Certificabile nel rispetto delle indicazioni KlimaHaus® CasaClima
Variazione della forma dell’IMBOTTE®
L’Imbotte® Zanzibarr® viene realizzato su misura nel rispetto della prescrizione dei progettisti seguendo pendenza e spessore del pacchetto del tetto. L’elemento fornito avrà quindi forma e spessore diversi, realizzato in modo sartoriale secondo il suo posizionamento.
Qui di seguito alcuni esempi.
Con copertura avente stesso pacchetto,
ma differente pendenza
Con copertura avente stessa pendenza,
ma differente pacchetto