Vi sökte efter fyra – hundratals sökte! Fyra personer med olika bakgrund och förutsättningar ska ta sig En Svensk Klassiker som inte bara blir en formidabel utmaning – det är också den bästa sortens mål för en långsiktig livsstilsförändring.
Stephan Wilson kommer att följa med i deltagarnas träning och berätta deras gripande historier. Var och en med sin personliga historia.
Min Klassiker
Fyra personer mot sitt livs kanske största utmaning - En Svensk Klassiker! Följ med på en inspirerande resa.
Vi sökte efter fyra – hundratals sökte! Fyra personer med olika bakgrund och förutsättningar ska ta sig En Svensk Klassiker som inte bara blir en formidabel utmaning – det är också den bästa sortens mål för en långsiktig livsstilsförändring.
Tillsammans ska de genomföra “Klassikerns” fyra lopp: Vasaloppet, Vätternrundan, Vansbrosimningen och Lidingöloppet. Deltagarna kommer dessutom att få hjälp på vägen av två oerhört kunniga mentorer: folkkära skidlegendaren Johan Olsson, numera tränare för skidlandslaget och En Svensk Klassiker-deltagare 2018, och triathleten Annie Thorén som innehar klassikerrekordet för kvinnor.
ULRICA & SUSANNES TANKAR EFTER VASALOPPET
Ulrica och Susanne lyckades skida ända från Sälen till Mora. Nu kämpar de vidare för att nå sina mål. Ta del av deras tankar kring sin prestation och hur de mår idag.
LINE & MICHELS TANKAR EFTER VASALOPPET
Line och Michel gjorde en heroisk insats under Vasaloppet. Nu kämpar de vidare för att nå sina mål. Ta del av deras tankar och hur det går med deras livsstilsförändring.
EPISOD 4 – “VASALOPPET”
Hur kommer det gå för Line, Michel, Susanne och Ulrica i Öppet Spår som är exakt lika långt som ett Vasalopp. Följ den 90 km långa spännande resan från Sälen till Mora.
ETT HALVT VASALOPP
Vasaloppet (Öppet Spår) närmar sig och deltagarna besöker Johan Olsson i hans hemstad Sundsvall. De får sig en rejäl genomkörare inför det 9 mil långa loppet som väntar.
EPISOD 3 – EN FÖR ALLA, ALLA FÖR EN
Nu får deltagarna träffa sin mentor för allra första gången. Skidlegendaren Johan Olsson, som numera är skidtränare för skidlandslaget, ställer våra deltagare inför sin tuffaste utmaning hittills.
EPISOD 2 – SVERIGE VS NORGE
Se den andra episoden och lär känna deltagarna Line & Ulrica. Varför blev barnens oro en väckarklocka för Line och hur kommer det gå för Ulrica som knappt stått på skidor?
EPISOD 1 – NU BÖRJAR ÄVENTYRET
Se premiäravsnittet av serien Min Klassiker. Lär känna deltagarna. Varför sökte Michel till programmet och hur kommer det sig att Susanne är med trots att hon inte sökte.
VÅRA FYRA DELTAGARE
Nästan 900 sökte till serien men bara fyra valdes ut. Här har ni dem! Personer med olika bakgrund men det de har gemensamt är att ta sikte mot En Svensk Klassiker.
VI SÖKTE DELTAGARE
Under hösten 2018 startade projektet Min Klassiker. Vi sökte efter fyra personer som ville vara med om en livsstilsförändring och ta sig en formidabel utmaning – En Svensk Klassiker!
Följ #MinKlassiker
Följ oss på Facebook eller Instagram för de allra senaste uppdateringarna.
Deltagarna
Det här är våra fyra deltagare!
SUSANNE NORDQVIST
Det var Susannes dotter Linn som anmälde Östersundsbon Susanne till programmet. Susanne 57 år, är enligt hennes dotter Linn den starkaste person hon känner trots reumatism, sömnsvårigheter och depression. Nu hoppas Linn och Susanne att resan mot En Svensk Klassiker kan fungera som den bästa sortens medicin.
MICHEL STETSKO
Sommelieren Michel, 41 år, från Örebro älskar att njuta av det goda livet men bristen på motion har satt sina spår. Som mest har Michel vägt 170 kg men hoppas nu på en livsstilsförändring tack vare En Svensk Klassiker. Något han försökt sig på tidigare men då misslyckats fast denna gång är han helt inställd på att lyckas.
LINE SYNNÖVE BENGTSSON
Norskfödda Line, 44 år från Värmland, är kanske den enda av våra fyra deltagare som inte ser fram emot att göra Klassikern. Samtidigt vet hon vilken unik möjlighet hon fått. Så motivationen finns där – en enorm möjlighet till bättre hälsa som hela Lines familj stöttar. Speciellt äldsta dottern Olivia som börjat oroa sig för sin mamma hälsa.
ULRICA JOHANSSON
Studenten Ulrica från Stockholm är vår yngsta deltagare med sina 21 år. För henne är målet med detta projekt väldigt tydligt. Hon vill tidigt i livet bana väg för goda vanor och känna lust inför träningen istället för som det är idag – ett nödvändigt ont. Men hur kommer det att gå för Ulrica som tidigare knappt stått på ett par skidor?
Mentorerna
En stark trio coachar deltagarna!
JOHAN OLSSON
Skidlegendaren som har gett det svenska folket så mycket glädje genom sina bragdartade insatser. Johan Olsson har både VM & OS-guld på cv:et. Numera är han tränare för skidlandslaget men kommer i denna serie coacha människor på en helt annan nivå. Nyligen genomförde Johan även En Svensk Klassiker och han vet exakt vad som krävs för att klara av de olika loppen.
ANNIE THORÉN
Ingen kvinna har skidat de 90 kilometrarna mellan Sälen och Mora, cyklat Vätternrundan, simmat Vansbrosimningen och sprungit i de fruktade backarna på Lidingöloppet så fort som triathleten Annie Thorén. Den bedriften och erfarenheten kommer vara guld värd för deltagarna. Annie kommer dela med sig av sin spetskunskap i speciellt simning och cykling.
STEPHAN WILSON
Hundratusentals är ni som följt Stephan Wilsons stapplande resa från att knappt ha stått på skidor till att i dag ha genomfört En Svensk Klassiker. Nu vill Stephan ge tillbaka genom att hjälpa fyra deltagare till en omvälvande livsstilsförändring. Äventyret kommer att berättas av just Stephan – en idé han drömt om att få förverkliga.
Santander & En Svensk Klassiker
Vissa idéer är värda att förverkliga
Santander Consumer Bank är en nordisk bank med lokal närvaro och global styrka. Vi arbetar på bred front med idrott då det ger hälsoeffekter som är betydande för hela vårt samhälle. Därför fokuserar vi alla våra sponsringsinsatser på att stötta människor, evenemang samt organisationer som inspirerar många människor till träning och en hälsosam livsstil. Santander Consumer Bank är sedan 2016 en av huvudsponsorerna till En Svensk Klassiker och tillsammans stöttar vi #MinKlassiker.
Santander Consumer Bank tillhör en av världens största banker, den globala bankkoncernen Banco Santander som nyligen fyllt 160 år. Banco Santander har 133 miljoner kunder och över 200 000 anställda i över 45 länder med missionen att hjälpa människor och företag att blomstra och förverkliga sina idéer. Läs mer om Santander Consumer Bank på: www.santanderconsumer.se
En Svensk Klassiker är en spännande och tuff utmaning att ta sig an. Utmaningen består av att skida Vasaloppet 90 km eller Engelbrektsloppet 60 km, cykla Vätternrundan 300 km, simma Vansbrosimningen 3 km och springa Lidingöloppet 30 km.
Mjölksyra, skavsår och stumma ben blandas med glädjerus, styrka och stolthet. Anledningarna att göra En Svensk Klassiker är många men de största är motivation, inspiration och gemenskap. Utmaningen att bemästra fyra olika discipliner och olika distanser under ett års tid är enorm och många bitar ska falla på plats för att du ska lyckas, men känslan efteråt är oslagbar! Läs mer om En Svensk Klassiker: www.ensvenskklassiker.se
Kontakt
hej@minklassiker.se
Välkommen att kontakta oss!
Har du frågor eller funderingar om projektet? Vill du komma i kontakt med de medverkande för intervjuer? Välkommen att kontakta oss på hej@minklasiker.se